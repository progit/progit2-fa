خط فرمان (Command Line)

راه‌های مختلفی برای استفاده از گیت وجود دارد.
ابزارهای اصلی خط فرمان و همچنین چندین رابط کاربری گرافیکی با امکانات متفاوت در دسترس‌اند.
در این کتاب، ما گیت را از طریق خط فرمان به کار خواهیم برد.
چرا؟ اول اینکه فقط با خط فرمان می‌توانید تمام دستورات گیت را اجرا کنید؛ چون اکثر رابط‌های گرافیکی برای ساده‌تر شدن، فقط بخشی از قابلیت‌های گیت را پوشش می‌دهند.
اگر بتوانید نسخه خط فرمان را اجرا کنید، احتمالاً کار با نسخه گرافیکی را هم می‌توانید یاد بگیرید، اما برعکس آن همیشه ممکن نیست.
همچنین، انتخاب کلاینت گرافیکی بیشتر به سلیقه شخصی شما بستگی دارد، اما همه کاربران معمولا خط فرمان را روی سیستم خود دارند و آن را استفاده می‌کنند.

پس انتظار می‌رود که بتوانید ترمینال را در مک یا Command Prompt / PowerShell را در ویندوز باز کنید.
اگر با این موضوع آشنایی ندارید، بهتر است قبل از ادامه کمی دربارهٔ آن تحقیق کنید تا بتوانید مثال‌ها و توضیحات کتاب را بهتر دنبال کنید.